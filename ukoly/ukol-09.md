
# ukol-09: Zaměstnanci a Projekty

_Úkol můžeš odevzdat buďto jako Jupyter Notebook `.ipynb`, nebo jako klasický program `.py`._

## Zadání 1

Uvažuj, že zpracováváš analýzu pro softwarovou firmu. Firma má kanceláře v Praze, Plzni a Liberci. Seznam zaměstnanců pro jednotlivé kanceláře najdeš v souborech [zam_praha.csv](https://github.com/JankaMarschalkova/python-podzim-pondeli-2023/blob/main/ukoly/zam_praha.csv), [zam_plzeň.csv](https://github.com/JankaMarschalkova/python-podzim-pondeli-2023/blob/main/ukoly/zam_plzeň.csv) a [zam_liberec.csv](https://github.com/JankaMarschalkova/python-podzim-pondeli-2023/blob/main/ukoly/zam_liberec.csv).

* Načti data o zaměstnancích z CSV souborů do tabulek (DataFrame). Ke každé tabulce přidej nový sloupec `mesto`, které bude obsahovat informaci o tom, ve kterém městě zaměstnanec pracuje.
* Vytvoř novou tabulku `zamestnanci` a ulož do ní informace o všech zaměstnancích (operace `concat`).
* Ze souboru [platy_2021_02.csv](https://github.com/JankaMarschalkova/python-podzim-pondeli-2023/blob/main/ukoly/platy_2021_02.csv) načti platy zaměstnanců za únor 2021. Propoj tabulku (operace `join`) s platy a tabulku se zaměstnanci pomocí sloupce `cislo_zamestnance`.
* Porovnej rozměry tabulek před spojením a po spojení. Pokud nemá některý zaměstnanec plat za únor, znamená to, že v naší firmě již nepracuje.
* Spočti průměrný plat zaměstnanců v jednotlivých kancelářích.

## Zadání 2
Pokračuj ve své práci pro softwarovou firmu. Ze souboru [vykazy.csv](https://github.com/JankaMarschalkova/python-podzim-pondeli-2023/blob/main/ukoly/vykazy.csv) načti informace o výkazech na projekty pro jednoho vybraného zákazníka.

* Načti data ze souboru a ulož je do tabulky.
* Proveď agregaci a zjisti celkový počet vykázaných hodin za jednotlivé projekty.

---

## Nepovinný bonus 1

* Ulož do proměnné počet zaměstnanců, kteří v naší firmě již nepracují.
* V rámci úspory se IT oddělení rozhodlo prověřit licence přidělené zaměstnancům, kteří ve firmě již nepracují. Vytvoř samostatnou tabulku, která obsahuje jména zaměstnanců, kteří ve firmě již nepracují. Tabulku ulož do souboru CSV.

---

## Nepovinný bonus 2

Propoj tabulku s výkazy s tabulkou se zaměstnanci, kterou jsi vytvořil(a) v předchozím cvičení. 

Následně proveď statistiku vykázaných hodin za jednotlivé kanceláře, tj. spočítej celkový počet hodin vykázaný zaměstnanci jednotlivých kanceláří na projekty daného zákazníka.
